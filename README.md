# Mercury

Il cliente "Comune di Pomarrano Terme“ ha commissionato un software per la creazione e gestione di un
portale informativo denominato Mercury, da integrare nel già esistente sito web del comune.
Dopo vari incontri col cliente siamo arrivati alla stesura di un documento dei requisiti sul quale ci baseremo
per la progettazione e lo sviluppo del sistema.
Il documento dei requisiti è il seguente:
Il Comune di Pomarrano Terme vuole offrire un servizio di informazione ai cittadini sugli eventi culturali di
vario genere, in programma nel proprio territorio comunale, provinciale e regionale.
Il servizio viene offerto mediante un portale web liberamente consultabile.
L'utente che si collega a Mercury può impostare dei criteri di ricerca per avere delle informazioni più mirate
rispetto alle proprie aspettative.
I criteri di ricerca sono i seguenti:
 Ricerca per zona (comune - provincia - regione)
 Ricerca per tipologia di evento (film - concerto - teatro - mostra …)
 Ricerca per data o periodo (Eventi del …- Eventi dal… al…)
 Eventi del giorno
Tutti i criteri di ricerca sono tra loro combinabili.
Mercury offre inoltre, un servizio di newsletter: L'utente che si iscrive al servizio, inserendo il proprio
indirizzo di e-mail ed eventualmente le proprie preferenze, riceverà, a cadenza prestabilita (scelta
dall'utente al momento dell'iscrizione alla newsletter se diversa da quella di default) una e-mail che lo
informerà di tutti gli eventi o di quelli eventualmente scelti dall'utente sempre in fase di iscrizione. Se
l'utente non esprime nessuna preferenza vengono usati i parametri di default : spedizione settimanale con
tutti gli eventi della settimana.
Le preferenze che può esprimere l'utente in fase di iscsrizione sono le seguenti:
1. Preferenza sulla zona degli eventi (comune - provincia - regione)
2. Preferenza sulla tipologia degli eventi (film - concerto - teatro - mostra …)
3. Cadenza di ricezione dell'e-mail (giornaliera - settimanale - mensile)
La gestione degli eventi è a carico di un utente amministratore il quale si preoccupa di inserire i nuovi
eventi e tenere aggiornato il portale.
Il comune, per gestire al meglio le informazioni del portale e avere sempre informazioni aggiornate, si
avvale della collaborazione di alcuni enti culturali e società, i quali, previa abilitazione e registrazione nel
sistema (creazione di un account) da parte dell'amministratore, possono direttamente inserire i propri
eventi nel portale.
Tutti gli enti e società che sono interessati, possono richiedere l'adesione a Mercury compilando una form
presente sempre nel portale in una apposita sezione.
L'amministratore, dopo aver valutato le richieste pervenute, invierà agli enti/società richiedenti una e-mail
con i parametri di connessione al servizio di gestione degli eventi (indirizzo, login e password) oppure una
e-mail di esito negativo della richiesta contenente il motivo del rifiuto. 
